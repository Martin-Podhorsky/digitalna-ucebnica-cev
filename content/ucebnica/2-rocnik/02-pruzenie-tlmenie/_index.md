---
title: "Pruženie a Tlmenie"
type: docs
weight: 2
sidebar:
  open: false
---

Pojem "pruženie a tlmenie vozidla" odkazuje na súbor komponentov, ktoré spájajú karosériu (alebo rám) vozidla s nápravou tak, že umožnujú ich vzájomnému pohybu.

Pruženie a tlmenie zabezpečuje:
1. **Bezpečnosť** - zabezpečuje stály styk kolies s vozovkou, zabraňujúc prešmyku
2. **Ochranu vozidla** - zachytáva vačšinu a absorbuje väčšinu otrasov, takže len minimum sa prenáša na samotnú karosériu (alebo rám), čím sa predlžuje jej životnosť
3. **Komfort vodiča počas jazdy**

**Hlavné úlohy pruženia:**
1. Zabezpečiť komfort cestujúcich (znižiť nepohodlie pri jazde po nerovnostiach)
2. Chrániť náklad a vozidlo pred poškodením
3. Udržiavať kolesá v kontakte s vozovkou
4. Zabezpečiť stabilitu a riaditeľnosť vozidla

## Požiadavky kladené na pruženie a tlmenie

1. **Komfort** - mäkké pruženie pre pohodlnú jazdu
2. **Bezpečnosť** - zachovanie kontaktu kolies s vozovkou
3. **Stabilita** - minimalizácia náklonu karosérie v zákrutách
4. **Riaditeľnosť** - zachovanie presnej reakcie na pohyb volantu
5. **Odolnosť** - dlhá životnosť komponentov
6. **Nízka hmotnosť neodpružených hmôt** - zlepšenie jazdných vlastností

Pruženie a tlmenie musia byť v správnom pomere. Príliš mäkké pružiny s nedostatočným tlmením vedú k náchylnosti na kmitanie (vozidlo sa "hojdá"). Príliš tuhé pružiny s prílišným tlmením vedú k nepohodlnej jazde a horšej priľnavosti kolies.

## Druhy pruženia
- Listové pružiny
- Vinuté pružiny
- Skrutné (torzné) tyče
- Gumové pruženie
- Pneumatické pruženie
- Hydropneumatické pruženie