---
linkTitle: "11.1 Listové pružiny"
title: "Listové pružiny"
weight: 1
type: docs
sidebar:
  open: false
---

Listové pružiny patria medzi najstarší typ pruženia vozidiel. V minulosti sa používali takmer na všetkých automobiloch, dnes sa používajú predovšetkým na nákladných vozidlách, prívesoch, dodávkach a niektorých terénnych vozidlách vďaka ich vysokej únosnosti a jednoduchej konštrukcii.

{{< figure src="listova-pruzina.jpg" alt="Listová pružina" width="55%" caption="Obr. 11.1 - Listová pružina" >}}

## Konštrukcia

Listová pružina sa skladá z niekoľkých oblúkovito zahnutých oceľových listov (pružníc) rôznej dĺžky, ktoré sú naukladané na seba a spojené v strede stredovým čapom (skrutkou). Listy sú usporiadané tak, že sa môžu voči sebe mierne posúvať, čím vzniká trenie, ktoré prispieva k tlmeniu kmitov.

{{< figure src="listova-pruzina-casti.png" alt="Časti listovej pružiny" width="70%" caption="Obr. 11.2 - Časti listovej pružiny" >}}

### Hlavné časti:
1. **Hlavný list** - najdlhší a najhrubší list, ktorý tvorí základ pružiny. Na jeho koncoch sú vytvorené ušká (oká) na pripevnenie k rámu vozidla
2. **Pomocné listy** - postupne kratšie listy uložené pod hlavným listom, ktoré zvyšujú únosnosť pružiny
3. **Stredová objímka** - kovová svorka, ktorá drží listy pohromade a zabraňuje ich bočnému posunu
4. **Stredový čap (skrutka)** - prechádza cez všetky listy v ich strede a spája ich do jedného celku. Zároveň slúži na upevnenie pružiny k náprave
5. **Ušká (oká)** - zakrútené konce hlavného listu, ktoré slúžia na pripevnenie pružiny k rámu vozidla pomocou čapov

### Ďalšie časti:
6. **Puzdro** - gumová alebo kovová vložka v uškách pružiny, ktorá umožňuje otáčavý pohyb a znižuje opotrebenie spojenia s rámom
7. **Spona** - kovová objímka umiestnená po stranách od stredu, ktorá udržuje listy v správnej polohe a zabraňuje ich roztiahnutiu
8. **Vložka** - plastová alebo kovová podložka medzi listami, ktorá znižuje trenie a hlučnosť pri ich vzájomnom pohybe
9. **Záves listovej pružiny** - spojovací článok medzi uškom pružiny a rámom vozidla. Pri stlačení sa listová pružina prirodzene predĺži - vďaka tomuto článku je schopná vykonať tento pohyb, čo zlepšuje kvalitu jej odpruženia.

## Výhody
- Jednoduchá a robustná konštrukcia
- Schopnosť prenášať sily vo viacerých smeroch (vertikálne, pozdĺžne aj priečne)
- Plní funkciu vedenia nápravy - nie je potrebný samostatný mechanizmus na určenie polohy nápravy
- Samoťlmiaca schopnosť - trenie medzi listami čiastočne tlmí kmity (pri starších konštrukciách)
- Vysoká únosnosť - vhodné pre ťažké vozidlá a veľké zaťaženia
- Vysoká spoľahlivosť a dlhá životnosť
- Relatívne nízke výrobné náklady
- Jednoduchá oprava - poškodený list možno vymeniť samostatne

## Nevýhody
- Vyššia hmotnosť v porovnaní s inými typmi pružín
- Trenie medzi listami spôsobuje opotrebenie a vyžaduje mazanie
- Náchylnosť na koróziu - najmä medzi listami, kde sa hromadí vlhkosť a nečistoty
- Horšie jazdné vlastnosti a nižší komfort než vinuté pružiny
- Väčšie priestorové nároky na zástavbu
- Hlučnosť - vŕzganie pri pohybe spôsobené trením medzi listami
- Menšia pružnosť pri malom zaťažení - jazda naprázdno je menej komfortná

## Rozdelenie

Listové pružiny sa rozdeľujú podľa rôznych kritérii:

### Podľa počtu listov:
- **Jednolistová (mono-leaf)** - jeden list s premenlivou hrúbkou, používa sa pri ľahších vozidlách
- **Viaclistová (multi-leaf)** - viacero listov rôznej dĺžky, vyššia únosnosť

### Podľa tvaru:
- **Eliptická** - dve polo-eliptické pružiny spojené koncami do tvaru elipsy, používala sa na starých vozidlách

{{< figure src="elipticka.jpg" alt="Eliptická listová pružina" width="30%" caption="Obr. 11.3 - Eliptická listová pružina" >}}

- **Tri-štvrte-eliptická** - kombinácia polo-eliptickej a štvrť-eliptickej pružiny, používala sa na prvých automobiloch

{{< figure src="tri-stvrte-elipticka.jpg" alt="Tri-štvrte-eliptická listová pružina" width="30%" caption="Obr. 11.4 - Tri-štvrte-eliptická listová pružina" >}}

- **Polo-el­iptická** - najrozšírenejší typ, listy sú ohnuté do tvaru polovice elipsy

{{< figure src="pol-elipticka.jpg" alt="Polo-eliptická listová pružina" width="30%" caption="Obr. 11.5 - Polo-eliptická listová pružina" >}}

- **Štvrť-eliptická** - jeden koniec je pevne uchytený, používa sa zriedkavo

{{< figure src="stvrtelipticka.jpg" alt="Štvrťeliptická listová pružina" width="30%" caption="Obr. 11.6 - Štvrťeliptická listová pružina" >}}

- **Parabolická** - listy majú premenlivú hrúbku podľa parabolickej krivky, menšie trenie a lepší komfort

{{< figure src="parabolicka.webp" alt="Parabolická listová pružina" width="25%" caption="Obr. 11.7 - Parabolická listová pružina" >}}

### Podľa spôsobu uloženia:
- **S pevným uložením na oboch koncoch** - jednoduchšie, ale menej pružné
- **S jedným pevným a jedným posuvným uložením** - jedno uško je pripevnené priamo k rámu, druhé cez záves, ktorý umožňuje zmenu dĺžky pružiny pri zaťažení

---

Nasledujúce učivo:
{{< cards >}}
  {{< card url="vinute-pruziny" title="Vinuté pružiny" subtitle="Parametre ovplyvňujúce vlastnosti pružín, výhody, nevýhody, rozdelenie...">}}
{{< /cards >}}