---
linkTitle: "11.4 Pneumatické pruženie"
title: "Pneumatické pruženie"
weight: 4
type: docs
sidebar:
  open: false
---

Pneumatické pruženie je systém odpruženia, ktorý využíva stlačený vzduch uzavretý v pružných vakoch (mechoch) na absorbovanie nerovností vozovky. Na rozdiel od oceľových pružín umožňuje plynulé nastavenie výšky a tuhosti odpruženia podľa aktuálnych podmienok a zaťaženia vozidla.

{{< figure src="air-suspension.jpg" alt="Pneumatické pruženie" width="60%" caption="Obr. 11.14 - Pneumatické pruženie" >}}

## Hlavné časti: <br>

1 - **Vzduchové mechy (vaky)** -- pružné gumové komory naplnené stlačeným vzduchom<br>
2 - **Kompresor** -- stláča vzduch a dodáva ho do systému<br>
3 - **Sušič** -- odvádza vlhkosť zo systému (často integrovaný priamo v kompresore)<br>
4 - **Zásobník vzduchu (akumulátor)** -- uchováva stlačený vzduch (pre rýchle nastavenie svetlej výšky)<br>
5 - **Vzduchové vedenia** -- potrubia spájajúce komponenty<br>
6 - **Regulačné ventily** -- riadia prúdenie vzduchu do jednotlivých mechov<br>
7 - **Snímače výšky** -- monitorujú polohu karosérie voči kolesám<br>
8 - **Riadiaca jednotka** -- spracováva údaje a ovláda celý systém

{{< figure src="konstrukcia.png" alt="Hlavné časti pneumatického pruženia" width="100%" caption="Obr. 11.15 - Hlavné časti pneumatického pruženia" >}}

## Princíp činnosti

Snímače výšky neustále monitorujú polohu karosérie voči kolesám. Pri zmene zaťaženia alebo prejazde nerovnosťou riadiaca jednotka vyhodnotí údaje a prostredníctvom ventilov upraví tlak vzduchu v mechoch. Zvýšením tlaku sa vozidlo zdvihne a odpruženie stvrdne, znížením tlaku sa vozidlo zníži a odpruženie zmäkne. Tento proces prebieha automaticky a nepretržite.

## Výhody:

- Automatické udržiavanie konštantnej výšky vozidla bez ohľadu na zaťaženie
- Možnosť nastavenia tuhosti odpruženia (komfort/šport)
- Vysoký komfort jazdy aj pri rôznom zaťažení
- Progresívna charakteristika (tuhosť rastie so stlačením)
- Možnosť manuálnej zmeny výšky (napr. pre terén alebo nakladanie)
- Výborná izolácia karosérie od vibrácií

## Nevýhody:

- Vysoká cena systému aj údržby
- Zložitá konštrukcia s množstvom komponentov
- Možnosť porúch elektroniky, úniku vzduchu alebo zamrznutia kondezovanej vody v systéme
- Zaberá veľa priestoru
- Neprenášajú pozdĺžne ani priečne sily - vyžadujú samostatné vedenie nápravy (ramená, vzpery)

## Rozdelenie

### Podľa konštrukcie vzduchových mechov:

1. **Vlnovcové mechy**
   - Tvar vlnovca (harmoniky)
   - Väčší zdvih, mäkšia charakteristika
   - Používané v osobných automobiloch

{{< figure src="vlnovcove.jpg" alt="Pneumatické pruženie v tvare vlnovca" width="60%" caption="Obr. 11.16 - Pneumatické pruženie v tvare vlnovca" >}}

2. **Valivé mechy**
   - Valcový tvar s odvaľovaním po pieste
   - Kompaktnejšia konštrukcia
   - Používané v nákladných vozidlách a autobusoch

{{< figure src="valive.webp" alt="Pneumatické pruženie valivé" width="50%" caption="Obr. 11.17 - Pneumatické pruženie valivé" >}}

### Podľa typu systému:

1. **Čisto pneumatické pruženie**
   - Využíva iba stlačený vzduch
   - Jednoduchšia konštrukcia

2. **Hydropneumatické pruženie**
   - Kombinácia stlačeného plynu (dusík) a hydraulickej kvapaliny
   - Plyn slúži ako pružina, kvapalina prenáša sily a tlmí
   - Známe z vozidiel Citroën (systém Hydractive)
   - Veľmi vysoký komfort a možnosť regulácie

## Použitie:

- Luxusné osobné automobily (Mercedes-Benz S-Class, Audi A8, Range Rover)
- Autobusy (komfort cestujúcich a automatické nakláňanie pri nastupovaní)
- Ťažké nákladné automobily (konštantná výška nakladacej plochy)
- Prívesy a návesy
- Terénne vozidlá (nastaviteľná svetlá výška)

---

Nasledujúce učivo:
{{< cards >}}
  {{< card url="hydropneumaticke-pruzenie" title="Hydropneumatické pruženie" subtitle="Hlavné časti, princíp činnosti, výhody, nevýhody, použitie...">}}
{{< /cards >}}

---

{{< spoiler text="Zdroje" >}}
- FAKTOR, I., 2003, Cestné vozidlá II. Bratislava: EXPOL PEDAGOGIKA. ISBN 978-80-8091-351-9.
- https://en.wikipedia.org/wiki/Air_suspension
{{< /spoiler >}}