---
linkTitle: "11.7 Tlmenie"
title: "Tlmenie"
type: docs
weight: 6
sidebar:
  open: false
---

Tlmiče sú súčasťou odpruženia vozidla. Slúžia na zabránenie rozkmitania pružín. Pružiny samotné by po prejazde nerovnosťou kmitali ešte dlhú dobu - tlmiče tento pohyb brzdia tým, že premieňajú kinetickú energiu kmitania na teplo.

{{< figure src="tlmic.jpg" alt="Tlmič" width="60%" caption="Obr. 11.28 - Tlmič" >}}

## Význam

Bez tlmičov by sa vozidlo po každej nerovnosti húpalo, kolesá by odskakovali od vozovky a jazda by bola nekomfortná a nebezpečná.

{{< figure src="car-without-shocks.gif" alt="Auto bez zadných tlmičov" width="60%" caption="Obr. 11.29 - Auto bez zadných tlmičov" >}}

**Úloha tlmičov:**
1. Rýchlo utlmiť kmitanie pružín po prejazde nerovnosťou
2. Zabrániť dlhodobému hojdaniu karosérie
3. Udržať kolesá v stálom kontakte s vozovkou
4. Zlepšiť stabilitu a ovládateľnosť vozidla
5. Zvýšiť komfort jazdy

## Rozdelenie tlmičov:

### Podľa konštrukcie:
- **Dvojplášťové (twin-tube)** -- vnútorný a vonkajší valec, lacnejšie
- **Jednoplášťové (mono-tube)** -- jeden valec s oddeľovacím piestom, lepšie chladenie, drahšie

### Podľa tlmiaceho média:
- **Olejové (hydraulické)** -- tlmenie zabezpečuje prietok oleja cez ventily
- **Plynokvapalinové** -- olej + stlačený plyn (dusík), menšia náchylnosť na spenenie oleja

### Podľa možnosti nastavenia:
- **Pasívne** -- pevne nastavená charakteristika
- **Nastaviteľné** -- možnosť mechanického nastavenia intenzity
- **Adaptívne (elektronicky riadené)** -- automatické prispôsobenie tlmenia podľa jazdných podmienok

---

Nasledujúce učivo:
{{< cards >}}
  {{< card url="/ucebnica/2-rocnik/02-pruzenie-tlmenie/tlmenie/teleskopicke-tlmice" title="Teleskopické hydraulické tlmiče" subtitle="Rozdelenie, hlavné časti, princíp činnosti, výhody, nevýhody, použitie...">}}
{{< /cards >}}

---

{{< spoiler text="Zdroje" >}}
- FAKTOR, I., 2003, Cestné vozidlá II. Bratislava: EXPOL PEDAGOGIKA. ISBN 978-80-8091-351-9.
- https://en.wikipedia.org/wiki/Shock_absorber
{{< /spoiler >}}