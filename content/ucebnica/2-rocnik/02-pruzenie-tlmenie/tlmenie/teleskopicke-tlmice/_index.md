---
linkTitle: "11.7.1 Teleskopické hydraulické tlmiče"
title: "Teleskopické hydraulické tlmiče"
type: docs
weight: 1
sidebar:
  open: false
---

Teleskopický hydraulický tlmič je zariadenie, ktoré tlmí kmity pružín a vibrácie vznikajúce pri jazde po nerovnom povrchu. Jeho hlavnou úlohou je zabezpečiť neustály kontakt kolies s vozovkou, čím zlepšuje ovládateľnosť vozidla, skracuje brzdnú dráhu a zvyšuje komfort jazdy.

## Hlavné časti:

1 - **Horné oko** -- slúži na uchytenie ku karosérii alebo k tlmičovej vzpere <br>
2 - **Tesnenie piestnice** <br>
3 - **Piestnica** -- <br>
4 - **Plášť (valec)** -- <br>
5 - **Piest s prietokovými jednocestnými ventilmi A a B** <br>
6 - **Pracovná komora naplnená hydraulickým olejom** -- <br>
7 - **Plynová komora** -- naplnená vzduchom alebo dusíkom <br>
8 - **Spodné oko** -- slúži na uchytenie k zaveseniu kolesa 

{image of telescopic shock absorber with descriptions Obr. 11.24}

## Princíp činnosti

Tlmič vie vykonávať dve činnosti: stláčať sa a rozťahovať sa. Pri stláčaní sa piest pohybuje nadol a vytláča hydraulickú kvapalinu cez ventil A z pod piesta nad piest. Pri rozťahovní sa piest pohybuje nahor a kvapalina prúdi cez ventil B z nad piestu pod piest. Ventil B (ten, cez ktorý kvapalina preteká pri rozťahovaní) má spravidla menší prierez alebo väčší tlak potrebný na otvorenie, aby tlmič kládol väčší odpor pri rozťahovaní ako pri stláčaní, čím zachováva pružiaci efekt pružín a zároveň bráni ich rozkmitaniu.

{{< figure src="shock-absorber.webp" alt="Činnosť tlmiča" width="40%" caption="Obr. 11.25 - Činnosť tlmiča" >}}

## Teleskopický hydraulický tlmič dvoj-plášťový (twin-tube)

{image of twin-tube shock absorber}

### Konštrukcia

Dvojplášťový tlmič sa skladá z dvoch valcov - vnútorného pracovného valca a vonkajšieho zásobníkového valca. Medzi týmito valcami sa nachádza priestor slúžiaci ako zásobník oleja. Keď dôjde ku stlačeniu tlmiča, piest s piestnicou sa posunú smerom nadol. To má za následok, že väčšia časť piestnice je teraz v pracovnom priestore, čo znamená menej priestoru pre olej. Olej ako kvapalina však nie je stlačiteľný a preto musí niekam ísť. V tomto prípade ide do zásobníka. A naopak, keď ide piest smerom nahor, tento olej je zasa zo zásobníka vysáhavý.

**Hlavné časti:**
1 - Vnútorný plášť
2 - Vonkajší plášť
3 - Piestnica
4 - Piest s prietokovými jednocestnými ventilmi A a B
5 - Pracovný priestor
6 - Priestor zásobníka
7 - Dno s prietokovými jednocestnými ventilmi C a D
8 - Tesnenie

### Výhody

- Nižšie výrobné náklady (menej prísne výrobné tolerancie)
- Komfortnejšia jazda pri nízkych rýchlostiach
- Menej citlivé na mechanické poškodenie vonkajšieho plášťa
- Tichšia prevádzka
- Väčšia tolerancia voči drobným ohybom valca (vonkajší plášť chráni vnútorný)

### Nevýhody

- Horšie chladenie (vnútorný valec je izolovaný vonkajším)
- Náchylnejšie na penenie oleja pri intenzívnom zaťažení (fading)
- Pomalšia odozva na nerovnosti
- Možnosť pracovať len pri obmedzenom uhle odklonu od zvislej roviny (max 45°)
- Pri tom istom priemere pracovného piestu bude tlmič širší ako jedno-plášťový (keďže má ešte vonkajší plášť a zásobníkovú komoru)

### Použitie

Drvivá väčšina sériovo vyrábaných osobných automobilov, ľahké úžitkové vozidlá a motocykle nižších kategórií. Vhodné pre bežné jazdné podmienky, kde nie je prioritou maximálny výkon, ale komfort a nízka cena.

## Teleskopický hydraulický tlmič jedno-plášťový (monotube)

{image of monotube shock absorber}

### Konštrukcia

Jednoplášťový tlmič pozostáva z jedného valca (plášťa), v ktorom sa nachádza piest s ventilmi. Priestor pod piestom je oddelený od plynovej komory (zvyčajne naplnenej dusíkom pod tlakom 20-30 barov) plávajúcim piestom. Plynová komora kompenzuje zmenu objemu spôsobenú vstupom piestnice do valca a plávajúci piest zabraňuje prieniku plynu do oleja. Vysoký tlak plynu udržiava olej pod stálym tlakom, čím zabraňuje peneniu oleja aj pri intenzívnom zaťažení.

**Hlavné časti:**
1 - Oká na uchytenie (horné a spodné)
2 - Plášť (jediný valec)
3 - Tesnenie piestnice
4 - Piestnica
5 - Pracovná komora s olejom (nad plávajúcim piestom)
6 - Piest s prietokovými ventilmi
7 - Plávajúci piest (oddeľuje olej od plynu)
8 - Plynová komora s dusíkom pod vysokým tlakom (20-30 bar)

### Výhody

- Lepšie chladenie vďaka priamemu kontaktu pracovného valca s okolitým vzduchom
- Rýchlejšia a presnejšia odozva na nerovnosti
- Menšia náchylnosť na penenie oleja vďaka oddelenému plynu
- Konzistentný tlmiaci výkon aj pri dlhodobom zaťažení
- Možnosť montáže v ľubovoľnej polohe (aj hore nohami)
- Väčší priemer piestu pri rovnakých vonkajších rozmeroch

### Nevýhody

- Vyššie výrobné náklady
- Citlivejšie na poškodenie (pri ohnutí valca prestane fungovať)
- Tvrdší pocit z jazdy pri nízkych rýchlostiach
- Vyšší tlak plynu môže prenášať viac vibrácií do karosérie

### Použitie

Športové a výkonné automobily, pretekárske vozidlá, terénne vozidlá a motocykle. Všade, kde je požiadavka na maximálny výkon tlmenia, rýchlu odozvu a odolnosť voči vysokému zaťaženiu.

## Porovnanie jednoplášťového a dvojplášťového tlmiča

| Vlastnosť | Dvojplášťový (twin-tube) | Jednoplášťový (monotube) |
| --- | --- | --- |
| Počet plášťov | 2 | 1 |
| Chladenie | Horšie | Lepšie |
| Odozva | Pomalšia | Rýchlejšia |
| Komfort | Mäkší | Tvrdší |
| Odolnosť voči fadingu | Nižšia | Vyššia |
| Výrobné náklady | Nižšie | Vyššie (prísne tolerancie) |
| Montážna poloha | Obmedzená | Ľubovoľná |
| Citlivosť na poškodenie | Nižšia | Vyššia |
| Použitie | Bežné vozidlá | Športové vozidlá |