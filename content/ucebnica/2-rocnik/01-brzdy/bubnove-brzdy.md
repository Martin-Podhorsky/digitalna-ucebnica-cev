---
linkTitle: "10.1 Bubnové brzdy"
title: "Bubnové Brzdy"
weight: 1
type: docs
sidebar:
  open: false
---

Bubnová brzda je brzda, ktorá využíva trenie spôsobené súpravou čeľustí, ktoré tlačia smerom von proti rotujúcej  časti spojenej s hnacím hriadeľom a kolesom, nazývanej brzdový bubon.

![Bubnová brzda](bubnova-brzda.jpg "Obr. 10. 2 - Bubnová brzda")

## Konštrukcia

![Bubnová brzda s popisom](bubnova-brzda-popis.jpg "Obr. 10. 3 - Konštrukcia bubnovej brzdy")

**Hlavné časti bubnovej brzdy:**
1 - Brzdový valček
2 - Brzdový bubon
3 - Vratná pružina
4 a 8 - Brzdová čeľusť
5 - Brzdové obloženie
6 - Opora brzdovej čeľusti
7 - Štít brzdy
9 - Ventil
10 - Lanová parkovacia brzda

{image of drum brake with descriptions}

## Princíp činnosti

Pri pritlačení na brzdový pedál sa piest v brzdovom valčeku (1) posunie a pritlačí brzdové čeľuste 8 a 4 na vnútorný povrch rotujúceho brzdového bubna 2. Vzniknuté trenie medzi brzdovým obložením 5 a bubnom 2 spomaľuje alebo zastavuje koleso. Po uvoľnení brzdového pedála vratné pružiny 3 odťahujú čeľuste od bubna.

## Výhody bubnových bŕzd:

- Pomerne lacné na výrobu
- O niečo nižšia frekvencia údržby vďaka lepšej odolnosti voči korózii a znečisteniu v porovnaní s kotúčovými brzdami
- Majú samozosilovací účinok a tým pádom nepotrebujú posilňovač ako kotúčové
- Umožnujú jednoduché riešenie parkovacej brzdy

## Nevýhody bubnových bŕzd:

- Zle odvádzajú teplo
- Viac náchylné na dočasné a permanentné zoslabenie brzdného účinku (fading) ako kotúčové vplyvom prehrievania alebo vody v bubne
- Bubnové brzdy môžu hryzavé, ak povrch bubna mierne zhrdzavie alebo ak je brzda studená a vlhká, čo obloženiu dodáva väčší trecí odpor. Zahryznutie môže byť také závažné, že sa pneumatiky dostanú do šmyku a pokračujú v ňom aj po uvoľnení pedála.
- Pomerne komplexná konštrukcia

## Rozdelenie

Bubnové brzdy sa rozdeľujú podľa usporiadania čeľustí a ich ovládania:

**SIMPLEX** (jednoduchá brzda)
    - obe čeľuste sú roztláčané jedným spoločným hydraulickým valčekom, ktorý je umiestnený na jednom konci čeľustí
    - na opačnej strane sú obe čeľuste podopreté oporou
    - má jednu nábežnú a jednu úbežnú čeľusť. Ktorá je ktorá závisí od smeru rotácie. Nábežná čeľusť je tá, na ktorú rotujúci bubon nabieha a rotáciou ju tlačí k sebe. Úbežná čeľusť je tá, od ktorej bubon ubieha a rotáciou ju tlačí od seba.

{image of SIMPLEX}

**DUPLEX** (dvojnábežná brzda)
    - Namiesto jedného dvojpiestového valčeka má jedna aj druhá čeľusť svoj vlastný valček a oporu
    - pri jazde dopredu sú obe čeľuste nábežné (vysoký brzdný účinok). Pri jazde dozadu sú obe čeluste úbežné (nižší brzdný účinok)

{image of DUPLEX}

**SERVO** (brzda so spriahnutými čeľusťami)
    - pre smer jazdy dopredu takisto obidve čeľuste nábežné, ale hydraulický valček pôsobí iba na prvú
    - v momente keď sa prví čeľusť oprie o stenu valca, ten ju začne tlačiť v smere svojej rotácie
    - tá je spojená s druhou čelusťou, ktorá sa pôsobením sily takisto onedlho oprie o stenu rotujúceho bubna
    - pri jazde dopredu sú takisto obe čeľuste nábežné (vysoký brzdný účinok) a pri jazde dozadu sú obe čeluste úbežné (nižší brzdný účinok)
    - pri tomto type môže byť brzdenie pomerne agresívne (menej odstupňovateľné) kvôli veľmi vysokému przdnému účinku

{image of SERVO}

**DUO-DUPLEX** (obojsmerná dvojnábežná brzda)
    - obe čeľuste sú roztláčané na oboch stranách dvojitými piestikmi
    - vďaka tomu má rovnaký brzdný účinok v oboch smeroch rotácie
    - vyžaduje o niečo väčšiu ovládaciu silu ako DUO-SERVO

{image of DUO-DUPLEX}

**DUO-SERVO** (obojsmerná brzda so spriahnutými čeľusťami)
    - funguje na rovnakom princípe ako brzda Servo, avšak je skonštruovaná tak, že brzda má samozosilňujúci účinok v oboch smeroch rotácie

{image of DUO-DUPLEX}

### Tabuľka porovnania

| Typ | Názov (preklad) | Počet nábežných čeľustí smerom vzad | Počet nábežných čeľustí smerom vpred | Brzdný účinok |
| --- | --- | --- | --- | --- |
| SIMPLEX | Jednoduchá brzda | 1 | 1 | Stredný (v oboch smeroch) |
| DULPEX | Dvojnábežná brzda | 2 | 0 | Silný dopredu, slabý dozadu |
| SERVO | Brzda so spriahnutými čeľusťami | 2 | 0 | Veľmi silný dopredu, slabý dozadu |
| DUO-DUPLEX | Obojsmerná dvojnábežná brzda | 2 | 2 | Silný (v oboch smeroch) |
| DUO-SERVO | Obojsmerná brzda so spriahnutými čeľusťami | 2 | 2 | Veľmi silný (v oboch smeroch) |

Nasledujúce učivo:
{{< cards >}}
  {{< card url="kotucove-brzdy" title="Kotúčové brzdy" subtitle="Konštrukcia, vlastnosti, výhody, nevýhody, rozdelenie...">}}
{{< /cards >}}