---
title: "Riadenie"
type: docs
weight: 3
sidebar:
  open: false
---

Riadenie je **mechanizmus, ktorý umožňuje vodičovi ovládať smer jazdy vozidla**. Zmenu smeru jazdy dosahujeme zmenou uhlov, ktoré zvierajú roviny riadených kolies s pozdĺžnou osou vozidla.

## Účel

Riadiaci systém slúži na:

- **Zmenu smeru jazdy** - umožňuje vodičovi natočiť kolesá do požadovaného smeru
- **Udržanie priameho smeru** - zabezpečuje stabilný priamy pohyb vozidla
- **Prenos sily od vodiča na kolesá** - premieňa rotačný pohyb volantu na pohyb kolies

## Požiadavky kladené na riadiaci mechanizmus

1. **Bezpečnosť** - riadiaci mechanizmus musí zabezpečiť spoľahlivé ovládanie smeru jazdy za všetkých podmienok. Pri poruche nesmie dôjsť k náhlej strate kontroly nad ovládaním.

2. **Presnosť a stabilita** - natočeniu volantu musí zodpovedať presná zmena smeru jazdy. Vozidlo musí udržať nastavený smer bez neustálych korekcií vodiča.

3. **Primeraný prevodový pomer** - musí zabezpečiť vhodný kompromis medzi potrebnou silou na ovládanie volantu a citlivosťou riadenia.

4. **Vratnosť** - po uvoľnení volantu sa kolesá musia samočinne vrátiť do polohy pre priamu jazdu.

5. **Tlmenie rázov** - riadiaci mechanizmus nesmie prenášať otrasy a vibrácie z nerovností vozovky na volant v nadmernej miere.

6. **Minimálna vôľa** - vôľa v riadiacom mechanizme musí byť čo najmenšia pre presnú odozvu.

7. **Nízka námaha** - vodič musí byť schopný pohodlne ovládať riadenie aj pri nízkych rýchlostiach (parkovanie) a pri plnom zaťažení vozidla.

8. **Bezpečnostná konštrukcia** - volantová tyč musí byť skonštruovaná tak, aby vodiča pri čelnom náraze nezranila.

## Rozdelenie

Riadenie môžeme rozdeliť podľa niekoľkých krytérii:

### Podľa riadených kolies

- **RIADENIE PREDNÝCH KOLIES**
    - Najrozšírenejší spôsob riadenia
    - Používa sa pri väčšine osobných a nákladných vozidiel

- **RIADENIE ZADNÝCH KOLIES**
    - Používa sa pri niektorých špeciálnych vozidlách (vysokozdvižné vozíky, poľnohospodárske stroje)
    - Umožňuje lepšiu manévrovateľnosť v úzkych priestoroch, ale pri vyšších rýchlostiach je vozidlo menej stabilné

- **RIADENIE VŠETKÝCH KOLIES (4WS)**
    - Pri nízkych rýchlostiach sa zadné kolesá natáčajú opačným smerom ako predné (zmenšenie polomeru otáčania), pri vysokých rýchlostiach rovnakým smerom (zvýšenie stability)
    - Používa sa pri niektorých športových a luxusných vozidlách

### Podľa prenosu energie

- **PRIAME** 
    - na kolesá pôsobí len sila vodiča bez akéhokoľvek zosilnenia
    - Vyžaduje väčšiu námahu, ale má jednoduchšiu konštrukciu
- **NEPRIAME**
    - riadenie je ovládané pomocou stlačeného vzduchu alebo hydrauliky
    - Používa sa pri ťažkých nákladných vozidlách
- **KOMBINOVANÉ (posilňované)**
    - priame riadenie je uľahčené posilňovačom (hydraulickým, elektrickým alebo elektro-hydraulickým)
    - Najrozšírenejší typ v moderných vozidlách

### Podľa konštrukcie

- **S DVOMA ŤAHADLAMI** - používa sa pri tuhých nápravách. Obe kolesá sú spojené priečnou tyčou a riadiace tiahla vedú od mechanizmu priamo k tejto tyči.

{image}

- **SO SPÁJACOU (PRIEČNOU) TYČOU** - kolesá sú spojené jednou priečnou tyčou, ktorá zabezpečuje synchronizovaný pohyb oboch kolies. Typické pre tuhé nápravy.

{image}

- **S RIADIACIMI TYČAMI** - používa sa pri nezávislom zavesení kolies. Každé koleso má vlastnú riadiacu tyč vedenú od hrebeňového mechanizmu.

{image}